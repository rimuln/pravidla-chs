:lang: cs
include::../../locale/_attributes.adoc[]
:title-page:
:imagesdir: ./images
:!chapter-label:
:!section-refsig:
:!chapter-refsig:
:stem: latexmath
:xrefstyle: short
:toc: left
:toclevels: 2
= Prováděcí předpisy sportovního lezení dospělých pro rok 2025
Český horolezecký svaz
v1.5, 1.1.2025
:title-logo-image: image:logo_chs.jpg[image,width=313,height=164,align="center"]
:sectnums:

ifdef::backend-html5[<<index.adoc#,Zpět na seznam dokumentů>>]

== Pořadatel 

. Každý oddíl registrovaný v Českém horolezeckém svazu (dále jen "ČHS") nebo právnická či fyzická osoba s příslušným oprávněním má právo požádat ČHS o pořadatelství závodů: Mistrovství České republiky, závodů Českého poháru a rankingových závodů v lezení na obtížnost, boulderu a v lezení na rychlost (disciplíny). 
. ČHS prostřednictvím sekretariátu uzavře s pořadatelem písemnou smlouvu o pořádání závodu, ve které jsou stanoveny podmínky uspořádání závodu. Uzavření smlouvy není nutné v případě rankingového závodu. 
. ČHS může poskytnout pořadateli závodu dotaci, která musí být použita na uspořádání závodů (pronájmy, materiálně technické zabezpečení, občerstvení pro závodníky atd.). Pravidla pro získání dotace budou definována ve smlouvě mezi ČHS a pořadatelem.
. ČHS si vyhrazuje právo na umístění banneru s logem ČHS a bannerů s logy partnerů ČHS v prostoru závodu. Umístění bannerů koordinuje technický delegát a Technický ředitel akce a upravuje smlouva mezi ČHS a pořadatelem. 
. Vyhlášení výsledků musí být provedeno důstojným způsobem. 
. Organizátor má právo vybírat startovné od soutěžících nebo soutěžních týmů. V některých případech může Organizátor přenechat výběr startovného Pořadateli.

Maximální výši startovného určuje následující tabulka:
+
[cols=",,",options="header"]
[.center]
|===
         |                      ^| *Platba*         ^| *Startovné* 
         | *držitel registrace* ^| *předem na účet* ^| 500 Kč
         | *zahraniční*         ^| *předem na účet* ^| 1000 Kč nebo 40€
|===

. Předběžná registrace je možná pouze ve vazbě na software pro zpracování výsledků a končí vždy 6 dní před dnem zahájení závodu nejpozději ve 23:59 posledního dne.  V případě spojeného závodu mládeže s dospělými platí kategorie U19 a U21 pouze jedno startovné a to podle prováděcích předpisů závodů dospělých.
. Startovné musí být uhrazeno do 6 hodin po uzavření předregistrace. Neuhrazené objednávky jsou po 6 hodinách zrušeny.

. Zástupce oddílu může zrušit ještě neuhrazenou předregistraci. Po zaplacení předregistrace do půlnoci 7. dne po ukončení závodu pak může podat žádost o vrácení startovného.
V žádosti uvede důvod a vybere závodníky, u kterých žádá vrácení startovného. Při pozdějším zrušení předregistrace se startovné nevrací.

. Dodatečná registrace v den závodu není možná.

. Každý pořadatel musí zabezpečit pro závodníky a rozhodčí základní občerstvení (např. banán, tatranka, jablko, přístup k pitné vodě apod.). 
. V izolační zóně musí být k dispozici pitná voda. 
. V izolační zóně před finále musí být na závodech možnost rozcvičení, rozlezení a přístup k toaletám.

== Kategorie závodů 

Nejvyšší soutěže:: Mezinárodní Mistrovství České republiky

1. liga:: závody Českého poháru

2. liga:: v kategorii dospělých neprobíhá

3. liga:: rankingové závody

Všechny kategorie závodů kromě nominačních budou pořádány v mezinárodním formátu.

Nominační závody musí být pořádány v open formátu.

== Závodníci 
. Závodníci jsou povinni lézt v dresu (triko) dodaném pořadatelem, pokud pořadatel takový dres dodá a stanoví povinnost v něm startovat. 

. Pro všechny závody dospělých nejvyšších soutěží a 1. ligy platí, že čeští účastníci musí být členy oddílu ČHS a mít platnou závodní registraci.

. Závodů dospělých nejvyšších soutěží a 1. ligy se mohou zúčastnit pouze závodníci, kteří v daném kalendářním roce dosáhnou věku 17 let. Za české závodníky jsou považovány osoby s českou státní příslušností, za zahraniční závodníky jsou považovány osoby s jinou než českou státní příslušností.

. Pro účast na závodech dospělých organizovaných ČHS jsou povinné zdravotní prohlídky dle vyhlášky 391/2013 Sb. v platném znění a to pro výkonnostní sport. Pro závodníky je na https://www.horosvaz.cz/soutezni-lezeni/[stránkách ČHS] platný https://www.horosvaz.cz/res/archive/246/034466.pdf[vzor]. Potvrzení vydává dětský nebo praktický lékař a toto potvrzení má platnost 1 rok. Informace o platné zdravotní prohlídce se zadává v modulu Předseda systému ČHS a dále je použitá v systému pro zpracování výsledků jako součást systému předregistrací.

== Rozhodčí a stavěč cest 

. Organizátor deleguje pro akce nejvyšších soutěží a 1. ligy delegáta ČHS, hlavního rozhodčího, hlavního stavěče a obsluhu výsledkového servisu a uhradí náklady spojené s jejich účastí. Pořadatel zajistí traťové rozhodčí pro jednotlivé kategorie. Hlavním rozhodčím smí být pouze držitel licence Hlavní rozhodčí ČHS.

. Práce a náklady spojené se stavěním závodních cest v lezení na obtížnost a v boulderu  jsou upraveny ve smlouvě mezi Organizátorem a Pořadatelem.

== Poskytování informací o závodech 

. [[pioz-1,{counter:pioz}]]Pořadatel je povinen nahrát výsledky na web ČHS do 24 hodin po skončení závodu a dále je zaslat emailem správci rankingu (lezeni@navrat.name).

. [[pioz-2,{counter:pioz}]]Konečná výsledková listina musí obsahovat jméno, příjmení, rok narození, oddílovou příslušnost závodníka, státní příslušnost závodníka (u zahraničních účastníků) a jeho výkony dosažené ve všech kolech (pokud možno v jedné tabulce). Na všech výsledkových listinách musí být uveden čas vydání této výsledkové listiny a podpis hlavního rozhodčího. 

. [[pioz-3,{counter:pioz}]]Pro všechny závody nejvyšší soutěží a 1. ligy je povinné využít systému elektronické předregistrace v kalendáři závodů na webu ČHS a použít oficiální aplikaci pro výsledkový servis.

. [[pioz-4,{counter:pioz}]]Pro všechny závody 3. ligy je povinné využít oficiální aplikaci pro výsledkový servis.

. [[pioz-5,{counter:pioz}]]Pro závody Oblastních lig je možné použít neoficiální aplikace pro výsledkový servis a vlastní formu přihlašování soutěžících. 

== Průběh závodů 

Pro všechny typy závodů platí <<pravidla_sl.adoc#,Pravidla sportovního lezení ČHS 2025>>.

=== Obtížnost
. Závody nejvyšších soutěží se uskuteční ve dvou dnech: 1. den muži kvalifikace (2 cesty) + ženy kvalifikace (2 cesty), které se lezou bez dodržení <<pravidla_sl.adoc#podminky-izolace,podmínek izolace>>, 2. den muži semifinále + finále, ženy semifinále + finále (vše za dodržení <<pravidla_sl.adoc#podminky-izolace,podmínek izolace>>) /. V případě že závod je zároveň i nominačním závodem, pak je možné tento závod uspořádat i bez semifinále v jednom dni.
. Závody na obtížnost 1. ligy se uskuteční na dvou kvalifikačních cestách bez dodržení <<pravidla_sl.adoc#podminky-izolace,podmínek izolace>> a finále za dodržení <<pravidla_sl.adoc#podminky-izolace,podmínek izolace>> v jednom dni.

=== Boulder
. Boulderové závody nejvyšších soutěží se uskuteční ve dvou dnech. Kvalifikace se mohou lézt bez dodržení <<pravidla_sl.adoc#podminky-izolace,podmínek izolace>> nebo za dodržení <<pravidla_sl.adoc#podminky-izolace,podmínek izolace>>, finále se lezou za dodržení <<pravidla_sl.adoc#podminky-izolace,podmínek izolace>>. Pořadatel si může sám zvolit formát finále – tj. buď závodníci lezou zároveň na všech boulderech nebo všichni lezou postupně stejný boulder – formát SP (mohou lézt ženy i muži zároveň). V případě formátu SP musí být zařazeno semifinále. Doporučený formát je SP.
. Závody v boulderu 1. ligy mohou mít kvalifikace bez dodržení <<pravidla_sl.adoc#podminky-izolace,podmínek izolace>> nebo za dodržení <<pravidla_sl.adoc#podminky-izolace,podmínek izolace>>, finále musí být za dodržení <<pravidla_sl.adoc#podminky-izolace,podmínek izolace>>, přičemž ve finále platí stejné možnosti jako u závodů nejvyšších soutěží. 

=== Rychlost
. Závody na rychlost nejvyšších soutěží i 1. ligy se konají v jednom dni. 

=== 3. liga
. Závody 3. ligy ve všech disciplínách se konají v jednom dni. 

=== Oblastní ligy
. Závody oblastních lig se konají zpravidla v jednom dni.

=== Závody se zahraniční účastí 

. Pořadatel závodu s ohledem na kapacitní a časové možnosti může stanovit maximální kvótu počtu účastí cizinců v soutěži. Tato informace musí být zveřejněna v propozicích závodu a v předregistračním systému pro zahraniční závodníky.

. Závod nejvyšší soutěže (MČR) musí být vyhlášen jako Mezinárodní mistrovství ČR (MMČR). Nepřihlíží se tak u počtu postupujících v jednotlivých kolech ani při vyhlášení výsledků k národnosti soutěžících a vítěz získává titul Mezinárodního mistra ČR.

== Vyhlášení výsledků 

. Vyhlášení výsledků musí být provedeno důstojným způsobem. Vyhlášení výsledků musí být nejdéle do 30 minut po ukončení posledního kola závodu poslední kategorie. Jednotlivé kategorie mohou být vyhlašovány i v průběhu závodu. 

. Při vyhlášení výsledků musí být dodrženy podmínky stanovené Organizátorem ve smlouvě s Pořadatelem podle smluv s partnery ČHS. 

. Musí být vyhlášeni nejméně první tři závodníci a oceněni alespoň diplomem nebo medailí a cenami dodanými eventuálním partnerem závodu. Další ocenění je na pořadatelích. Nepřihlíží se k národnosti závodníků. 

. U mezinárodního mistrovství ČR (MMČR) se vyhlašuje pouze jedno pořadí závodu a uděluje titul Mezinárodního mistra ČR.

== Hodnocení seriálu závodů ČP 

. Z každého závodu získává český účastník body do průběžného rankingu ve sportovním lezení na obtížnost, v boulderu a lezení na rychlost. Body jsou přidělovány na základě automaticky generovaného vzorce zohledňujícího počet závodníků a kvalitu startovního pole, který je k dispozici u správce rankingu. Do průběžného rankingu se započítávají všechny závody plovoucího roku (za posledních 730 dní) v dané soutěžní disciplíně. Zahraniční účastníci se do rankingu nezapočítávají. 

. Celkové hodnocení v poháru
.. Celkové výsledky poháru se vyhlašují, pokud se uskuteční minimální počet závodů.
.. Český pohár v lezení na obtížnost se skládá minimálně ze dvou závodů ČP a Mezinárodního Mistrovství ČR (MMČR). Do pořadí se započítávají minimálně dva pohárové závody a MMČR. Pořadí se hodnotí stejným bodovým systémem (s konstantní bodovou hodnotou za dané umístění ve všech závodech) započítávají se do něj pouze čeští účastníci. Konečné pořadí se počítá ze dvou nejúspěšnějších závodů ČP a MMČR (popř. tří závodů ČP – viz dále). V případě shody rozhoduje MMČR. Pokud se uskuteční 4 a více pohárových závodů včetně MMČR, body za závod, v němž závodníci získali nejméně bodů, se jim do celkové klasifikace nezapočítávají. Maximální počet závodů ČP v jedné sezóně je 6.

.. Český pohár v boulderu se skládá minimálně ze dvou závodů ČP a Mezinárodního Mistrovství ČR (MMČR). Do pořadí se započítávají minimálně dva pohárové závody a MMČR. Pořadí se hodnotí stejným bodovým systémem (s konstantní bodovou hodnotou za dané umístění ve všech závodech) a započítávají se do něj pouze čeští účastníci. Konečné pořadí se počítá ze dvou nejúspěšnějších závodů ČP a MMČR (popř. tří závodů ČP – viz dále). V případě shody rozhoduje MMČR. Pokud se uskuteční 4 a více pohárových závodů včetně MMČR, body za závod, v němž závodníci získali nejméně bodů, se jim do celkové klasifikace nezapočítávají. Maximální počet závodů ČP v jedné sezóně je 6.

.. Český pohár v lezení na rychlost se skládá z minimálně dvou závodu ČP a Mezinárodního Mistrovství ČR (MMČR). Do pořadí se započítávají minimálně dva pohárové závody a MMČR. Pořadí se hodnotí stejným bodovým systémem (s konstantní bodovou hodnotou za dané umístění ve všech závodech) a započítávají se do něj pouze čeští účastníci. Konečné pořadí se počítá ze dvou nejúspěšnějších závodů ČP a MMČR (popř. tří závodů ČP – viz dále). V případě shody rozhoduje MMČR. Pokud se uskuteční 4 a více pohárových závodů včetně MMČR, body za závod, v němž závodníci získali nejméně bodů, se jim do celkové klasifikace nezapočítávají. Maximální počet závodů ČP v jedné sezóně je 6.

. Systém bodování závodů ČP ve všech disciplínách: 
+
[cols="8*^",options="header",]
|===
|Umístění |Body |Umístění |Body |Umístění |Body|Umístění |Body
|1. |100 |11. |31 |21. |10 |31.|0.95
|2. |80 |12. |28 |22. |9 |32.|0.90
|3. |65 |13. |26 |23. |8 |33.|0.85
|4. |55 |14. |24 |24. |7 |34.|0.80
|5. |51 |15. |22 |25. |6 |35.|0.75
|6. |47 |16. |20 |26. |5 |36.|0.70
|7. |43 |17. |18 |27. |4 |37.|.65
|8. |40 |18. |16 |28. |3 |38.|0.60
|9. |37 |19. |14 |29. |2 |39.|0.55
|10. |34 |20. |12 |30. |1 |40.|0.50
|===
+
. Závodníci na prvních třech místech celkového pořadí Českého poháru v každé kategorii obdrží po ukončení posledního pohárového závodu diplomy a poháry. Prize money za celkové pořadí seriálu jsou doporučeny. Vyhlášení celkového pořadí Českého poháru zabezpečí Organizátor nebo jím pověřený zástupce. V případě, že je na základě smlouvy s ČHS pořadatelem seriálu samostatný subjekt, odpovídá tento subjekt i za vyhlášení celkového pořadí ČP. 

== Lezecká stěna a izolace 

. Pro závody ČP v lezení na obtížnost jsou parametry stěny tyto: Min. výška 10 m a možnost stavby lezecké cesty o délce min. 12 m. Pro boulder 4 m minimální výška a možnost stavby min. čtyř boulderů o minimálním počtu 6 kroků, tak aby si závodníci nepřekáželi. 

. V případě, že stěna nesplňuje výškové požadavky, požádá pořadatel Organizátora o posouzení stěny. Pokud stěna nesplňuje minimální výšku, ale umožňuje postavit plnohodnotné cesty v uvedené délce, může Organizátor udělit výjimku. 

. Rozlézací stěna v izolaci musí mít velikost min. 9 m2. Do izolace by měl být oddělený vstup. Izolace musí být hlídaná pořadatelem! 

. Závodníci musí mít k dispozici toalety. 

== Personální zabezpečení závodů ČHS 

. Jury

* Delegát ČHS (TD) - náklady na jeho činnost placeny ČHS 
* Hlavní rozhodčí (HR) - náklady na jeho činnost placeny ČHS, u závodů 3. ligy je možno sloučit funkce Technického delegáta a Hlavního rozhodčího.
* Pomocní rozhodčí - pro každou kategorii (obtížnost – dva traťoví rozhodčí na každou závodní cestu, boulder – minimálně jeden na každý boulder, doporučeni 2 rozhodčí, z nichž jeden může působit zároveň jako čistič chytů, rychlost - startér) – z řad pořadatelů, zkušení, se znalostí pravidel, nezávislí 

. Stavěči 

* Hlavní stavěč - držitel národní licence 1. nebo 2. úrovně nebo mezinárodní licence IFSC, náklady, způsob hrazení a výše odměny bude určena ve smlouvě mezi Organizátorem a Hlavním stavěčem případně s Pořadatelem.
* Pomocní stavěči
. Výsledkový servis
. Organizátoři
* Technický ředitel závodu
* Asistenti - izolace atd., bezpečnost a zdravotnický personál, výsledkový servis 
* Jističi
* Čističi lezeckých cest (pomocníci stavěče) 
* Obsluha videa a časomíry 
. Média 

== Ostatní 

. Výši finanční a případně jiné podpory závodů nejvyšších soutěží a 1. ligy schvaluje Organizátor. V případě nedodržení Pravidel sportovního lezení ČHS platných pro rok 2025 či ustanovení prováděcích předpisů včetně personálního zajištění bude dotace krácena. 

. Pro závody 3. ligy mají výše uvedené předpisy doporučující charakter. Zcela závazné jsou pro pořadatele pouze body <<Poskytování informací o závodech>>.<<pioz-1>> a <<Poskytování informací o závodech>>.<<pioz-2>>.<<pioz-4>>.

. Pro závody Oblastních lig mají výše uvedené předpisy doporučující charakter. Pořadatelé mohou pravidla přizpůsobit svým možnostem a místním zvyklostem. Zcela závazné jsou pro pořadatele pouze body <<Poskytování informací o závodech>>.<<pioz-1>> a <<Poskytování informací o závodech>>.<<pioz-2>>.<<pioz-5>>.


. Nedílnou součástí těchto předpisů jsou <<pravidla_sl.adoc#,Pravidla sportovního lezení ČHS 2025>>