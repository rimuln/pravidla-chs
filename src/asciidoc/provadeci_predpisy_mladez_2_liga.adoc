:lang: cs
include::../../locale/_attributes.adoc[]
:title-page:
:imagesdir: ./images
:!chapter-label:
:!section-refsig:
:!chapter-refsig:
:stem: latexmath
:xrefstyle: short
:toc: left
:toclevels: 2
= Prováděcí předpisy ČHS pro závody 2. ligy ve sportovním lezení dětí a mládeže pro rok 2025
Český horolezecký svaz
v1.5, 1.1.2025
:title-logo-image: image:logo_chs.jpg[image,width=313,height=164,align="center"]
:sectnums:

ifdef::backend-html5[<<index.adoc#,Zpět na seznam dokumentů>>]

== Obecně
. Závody 2. ligy v lezení dětí a mládeže jsou organizovány Českým horolezeckým svazem a jsou primárně určené pro začínající a středně pokročilé závodníky ve věku od 9 do 21 let.

== Pořadatel 

. Každý oddíl registrovaný v Českém horolezeckém svazu (dále jen ČHS), nebo právnická či fyzická osoba s příslušným oprávněním, má právo požádat ČHS o pořadatelství závodů 2. ligy.
. Pořadatel přihlásí závod vyplněním link:https://forms.gle/9mhR2dJGtvzKcVYaA[formuláře s žádosti] o pořadatelství závodů 2. ligy. Žádost schvaluje pověřený pracovník Sekce domácích soutěží ČHS. Po schválení žádosti je závod zapsán do kalendáře závodů pro daný rok. 
. S každým pořadatelem uzavře ČHS prostřednictvím sekretariátu ČHS písemnou smlouvu o pořádání závodu.
. ČHS poskytne pořadateli závodu dotaci, která musí být použita na uspořádání závodů (pronájmy, materiálně technické zabezpečení, odměny stavěčům, občerstvení pro závodníky, ceny pro vítěze atd.). Výše dotace je určena následující tabulkou:
+
[cols=",",options="header",width=50%]
[.center]
|===
^.|Disciplína ^.| Výše dotace 
^.|Obtížnost  ^.| 20 000 Kč 
^.|Boulder    ^.| 20 000 Kč 
|===
. Pořadatel má právo vybírat startovné od všech závodníků ve výši dle následující tabulky:
+
[cols=",,",options="header",]
|===
         |                     ^| *Platba*          ^| *Startovné*
   .2+^.^| *držitel licence*   ^| *předem na účet*  ^|  500 Kč
                               ^| *na místě*        ^|  800 Kč
|===

. Předběžná registrace je možná pouze elektronicky a končí 6 dní, v neděli 23:59, před dnem konání závodu.

. Dodatečná registrace v den závodu je možná pouze se souhlasem pořadatele a pouze v režimu startu mimo soutěž.

. V případě zrušení předběžné registrace do závodu provedené do termínu ukončení předregistrací, má právo registrující zažádat o vrácení platby ředitele závodu do půlnoci 7. dne po ukončení závodu. Předem provedená platba se vrací na účet plátce do pěti dnů od této žádosti. Při pozdějším zrušení předregistrace se startovné nevrací.

== Oblasti

. Česko

== Typy závodů mládeže pro rok 2025 

. Závody musí být vypsané pro kategorie U11, U13, U15, U17 a U21. Kde kategorie U21 zahrnuje i kategorii U19.
. Oblastní mistrovství se pro rok 2025 nevyhlašuje.

. Obtížnost
.. seriál závodů 2. ligy v lezení na obtížnost 2025
... Doporučené formáty jsou:
.... Standardní formát tj. 2 kvalifikační cesty + 1 finálová
.... Volný formát tj. 3. kvalifikační cesty a v případě shody na 1. až 3. místě superfinále s měřením času. (viz <<vyjimky_z_pravidel_pro_2_liga_mladez.adoc#,Výjimky ze soutěžních pravidel ČHS pro závody mládeže 2. ligy ve sportovním lezení pro rok 2025>>)

. Rychlost
.. v roce 2025 závody v této disciplíně neprobíhají

. Boulder
.. seriál závodů 2. ligy v boulderu

== Závodníci 

. Všechny závody mládeže ve všech disciplínách jsou otevřené pouze pro české účastníky a cizince kteří mají v České republice trvalý nebo dlouhodobý pobyt. Závody probíhají v <<pravidla_sl.adoc#mezinarodni-format,mezinárodním formátu>>.
. Na zahraniční závodníky, kteří mají trvalý nebo dlouhodobý pobyt v České republice platí stejné podmínky jako pro české závodníky včetně možnosti umístění v žebříčcích. 

. Závodníci, kteří jsou uvedeni na seznamu závodníků s omezením práva startu v nižších soutěžích vydaným Sekcí domácích soutěží ČHS, nemohou být hodnoceni v oficiálních výsledcích závodů 2. ligy. 
+
Omezení závodníci se mohou závodu 2. ligy účastnit v režimu mimo soutěž a to pouze se souhlasem Organizátora a Pořadatele.
+
Sekce domácích soutěží může udělit výjimku (např. návrat po dlouhodobé nemoci) pro závodníka s omezením práva startu v nižších soutěžích. Žádost musí zpravidla obsahovat lékařskou zprávu a podává se elektronicky emailem na zavody@horosvaz.cz. Sekce domácích soutěží vydá k žádosti o výjimku písemné stanovisko, které bude věřejně dostupné pro členy ČHS.

. Pořadatel může omezit maximální počet závodníků, za předpokladu, že tento počet v dané kategorii a pohlaví nesmí klesnout pod 24. Tento počet pak musí být uveden v propozicích závodu.

. Pro všechny závody platí, že čeští účastníci musí být členy oddílu ČHS a mít platnou <<pravidla_sl.adoc#zavodni-registrace,závodní registraci>>.

. Závodníci jsou povinni se na závodech pořádaných ČHS prokazovat platným průkazem ČHS. 

. Za české závodníky jsou považovány osoby s českou státní příslušností, za zahraniční závodníky jsou považovány osoby s jinou než českou státní příslušností a které nemají v České republice trvalý nebo dlouhodobý pobyt.
+
Zahraniční závodníci s trvalým nebo dlouhodobým pobytem v České republice se prokazují platným občanským průkazem nebo dokumentem s českým rodným číslem.

. Pro účast na závodech mládeže organizovaných ČHS jsou povinné zdravotní prohlídky dle vyhlášky 391/2013 Sb. v platném znění a to pro výkonnostní sport. Pro závody ČPM a závody do 15 let je na https://www.horosvaz.cz/soutezni-lezeni/[stránkách ČHS] platný https://www.horosvaz.cz/res/archive/246/034466.pdf[vzor]. Potvrzení dětem vydává dětský lékař a toto potvrzení má platnost 1 rok. Informace o platné zdravotní prohlídce se zadává v modulu Předseda v systému ČHS a dále je použitá v systému pro zpracování výsledků jako součást systému předregistrací.
+
Zdravotní prohlídka bude požadována i po zahraničních závodnících.

== Oficiální činovníci
. Delegát ČHS není podmínkou ale může být jmenován Organizátorem.
. Hlavní rozhodčí musí mít licenci
.. Hlavní rozhodčí ČHS (licence A)
.. Rozhodčí ČHS (licence B)
. Hlavní stavěč musí mít licenci
.. Hlavní stavěč ČHS (licence A)
.. Stavěč ČHS (licence B)
+
Rozhodčí ČHS je absolvent samostatného školení rozhodčích ČHS, které pořádá Český horolezecký svaz a je uveden v https://www.horosvaz.cz/res/archive/362/061702.pdf[seznamu rozhodčích] na webu ČHS.
+
Stavěč ČHS je absolvent samostatného školení stavěčů ČHS, které pořádá Český horolezecký svaz a je uveden v https://www.horosvaz.cz/res/archive/362/061697.pdf[seznamu stavěčů] na webu ČHS.

. Pořadatel zajistí hlavního rozhodčího, hlavního stavěče a traťové rozhodčí pro jednotlivé kategorie. Pro řádný průběh závodu musí být dostatečný počet traťových rozhodčích.
+
Práci a náklady spojené s rozhodčími a se stavěním závodních cest hradí pořadatel.
. Pořadatel zajistí vyškolenou osobu pro obsluhu výsledkového servisu.
+
Práci a náklady spojené se zpracováním výsledků hradí pořadatel.

== Poskytování informací o závodě 

. [[pioz-1]]Každý pořadatel je povinen nejméně 20 dní před závody vydat propozice závodu a zaslat je pověřenému pracovníkovi Sekce domácích soutěží ČHS (michal.milek@horosvaz.cz) ke zveřejnění v kalendáři závodů ČHS. link:https://www.horosvaz.cz/res/archive/363/061735.docx[Propozice]  by měly obsahovat minimálně místo konání, časový harmonogram závodu, formát závodu, jméno hlavního rozhodčího, hlavního stavěče a ředitele závodu, kontakt na pořadatele. Pořadatel je povinen informovat lezeckou veřejnost a pověřeného pracovníka Sekce domácích soutěží ČHS o časovém programu závodu tak, aby ČHS mělo dostatečný prostor poskytnout informace o závodech dalším médiím. Je doporučeno využít k propagaci i místní média.

. [[pioz-2]]Pořadatel je povinen nahrát výsledky na web ČHS do 24 hodin po skončení závodu a dále je zaslat emailem správci rankingu (lezeni@navrat.name).

. [[pioz-3]]Konečná výsledková listina musí obsahovat jméno, příjmení, rok narození, oddílovou příslušnost závodníka, státní příslušnost závodníka (u zahraničních účastníků) a jeho výkony dosažené ve všech kolech (pokud možno v jedné tabulce). Na všech výsledkových listinách musí být uveden čas vydání této listiny a podpis hlavního rozhodčího.

. [[pioz-4]]Pro všechny závody 2. ligy je povinné využít systému elektronické předregistrace v kalendáři závodů na webu ČHS a použít oficiální aplikaci pro výsledkový servis.

== Průběh závodů 

Pro všechny typy závodů platí <<pravidla_sl.adoc#,Pravidla sportovního lezení ČHS 2025>> a <<vyjimky_z_pravidel_pro_2_liga_mladez.adoc#,Výjimky ze soutěžních pravidel ČHS pro závody 2. ligy mládeže  ve sportovním lezení pro rok 2025>>.

== Vyhlášení výsledků 

. Vyhlášení výsledků musí být provedeno důstojným způsobem. Vyhlášení výsledků musí být nejdéle do 30 minut po ukončení posledního kola závodu poslední kategorie. Jednotlivé kategorie mohou být vyhlašovány i v průběhu závodu.
. Při vyhlášení výsledků musí být dodrženy podmínky stanovené ČHS ve smlouvě s pořadatelem podle smluv s partnery ČHS.
. Musí být vyhlášeni nejméně první tři závodníci a oceněni alespoň diplomem a cenami dodanými eventuálním partnerem závodu. Další ocenění je na pořadatelích. Nepřihlíží se k národnosti závodníků.

== Hodnocení seriálu závodů 2. ligy

. Z každého závodu získává účastník body do celkového pořadí v dané oblasti a v dané disciplíně.

. Závody se skládají minimálně ze čtyř závodů  v dané oblasti a disciplíně.
. Do celkového hodnocení se při čtyřech závodech započítávají tři nejlepší výsledky (podle počtu bodů) ze všech závodů v dané oblasti a disciplíně, kterých se závodník zúčastnil. Pokud se uskuteční 5 a více závodů, body za závod, v němž závodníci získali nejméně bodů, se jim do celkové klasifikace nezapočítávají. Při shodě bodů mezi dvěma či více závodníky v celkovém hodnocení 2. ligy rozhoduje o konečném umístění výsledek z finálového závodu.
. Bodování závodů 2. ligy:
+
[cols=",,,",options="header",width=75%]
[.center]
|===
|Umístění |Body |Umístění |Body
|1. |30 |9. |8
|2. |25 |10. |7
|3. |21 |11. |6
|4. |18 |12. |5
|5. |15 |13. |4
|6. |13 |14. |3
|7. |11 |15. |2
|8. |9 |16. |1
|===
+
. Dosáhnou-li závodníci shodného výsledku, bude jim přidělen podíl součtu příslušných bodů. Příklad: tři závodníci připadají na 7. –9. místo; stem:[(11 + 9 + 8) \div 3 = 9,3] bodů.
. Pro každý závod 2. ligy se použije koeficient podle počtu závodníků následovně:

  * Nad 15 závodníků – koeficient 1
  * Do 15 závodníků včetně – koeficient 0,85

. Závodníci na prvních třech místech celkového pořadí seriálů dané oblasti v každé kategorii obdrží po ukončení posledního závodu diplomy a poháry pro celkové vyhodnocení seriálu. Vyhlášení celkového pořadí zajistí pověřený pracovník Sekce domácích soutěží ČHS.

== Žebříček ČHS

. Závody seriálu 2. ligy se započítávají do žebříčku ČHS.

== Ostatní 

. Výši finanční a případně jiné podpory závodů všech typů podporovaných ČHS schvaluje manažer Sekce domácích soutěží ČHS. V případě nedodržení Pravidel sportovního lezení ČHS platných pro rok 2025 či ustanovení prováděcích předpisů na závodech 2. ligy je možné dotaci krátit.
. Sekce domácích soutěží ČHS si vyhrazuje právo vyslat na závod pověřenou osobu, která provede kontrolu závodu se záměrem zhodnocení dodržování stanovených pravidel, a to zejména týkajících se bezpečnosti, regulérnosti závodu a plnění marketingových práv.
. Nedílnou součástí těchto předpisů jsou <<pravidla_sl.adoc#,Pravidla sportovního lezení ČHS 2025>> a <<vyjimky_z_pravidel_pro_2_liga_mladez.adoc#,Výjimky ze soutěžních pravidel ČHS pro závody mládeže 2. ligy ve sportovním lezení pro rok 2025>>.
